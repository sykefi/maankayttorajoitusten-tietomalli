---
layout: "default"
title: "Maankäyttörajoitusten tietomalli"
description: "Maankäyttörajoitusten tietomalli"
id: "maankayttorajoitukset"
---
# Maankäyttörajoitusten tietomalli
<br/>
{%include common/note.html content="Projekti on käynnissä, ja sivuston tiedot päivittyvät vaiheittain."%}

Tietomallityön osana on laadittu **rakennuskiellon**, **rakentamisrajoituksen**, **toimenpidekiellon** ja **erityisharkinta-alueen** käsitteet, loogiset tietomallit ja niiden soveltamisprofiilit, jotka kuvaavat kyseisten maankäyttörajoitusten luontia maankäytön suunnitelmien toteuttamisen turvaamiseksi. Projekti on osa Ryhti-hanketta. 

Loogisen tason tietomalli määrittelee kaikille kohteille yhteiset tietorakenteet, joita sovelletaan laadittujen soveltamisohjeiden ja niissä kiinnitettyjen koodistojen sekä elinkaari- ja laatusääntöjen mukaisesti. Looginen tietomalli pyrkii olemaan mahdollisimman riippumaton tietystä toteutusteknologiasta tai tiedon fyysisestä esitystavasta.

Ympäristönministeriön rahoittamassa Ryhti-hankkeessa määritellään rakennetun ympäristön tietoja yhteisen, kansallisen tietomallin alle. Tarkoituksena on yhdenmukaistaa rakennetun ympäristön tiedonhallintaa yhteisten, kansallisten standardien alle. Lähtökohtana on uudistuvan maankäyttö- ja rakennuslain pykäläluonnos. Maankäyttö- ja rakennuslaki uudistuu tulevien vuosien aikana. Voit tutustua lain valmistelutyöhön [täällä](https://www.mrluudistus.fi).

Tämä osio ja sen kuvaamat tietomallit pohjaavat saman hankkeen yhteydessä jo julkaistuun kaavatietomalliin, johon voi tutustua [täällä](https://tietomallit.ymparisto.fi/kaavatiedot/). Yhtymäkohdat asema- ja yleiskaavojen tietomalleihin on kuvattu tällä sivustolla. Hankkeen etenemisen myötä on tulee syntymään vielä uusia tietomalleja.

Tämä sivusto jakautuu seuraaviin osa-alueisiin:
- Käsitemalli
- Looginen tietomalli
- Soveltamisohjeet
- Kehitystyö

Tietomallien ensisijainen sovelluskohde on [Rakennetun ympäristön tietojärjestelmä](https://ym.fi/fi/ryhti), johon tulevaisuudessa kootaan kuntien maankäyttörajoitukset. Tietomallien mahdollisina sovelluskohteina ovat kuitenkin lisäksi kaikki tietojärjestelmät, joissa luodaan, käsitellään, analysoidaan ja siirretään niiden tietoja.

Tietomallista järjestetään kansallinen kommentointikierros 1.11.-12.11.2021 otakantaa-palvelussa. Tietomalleja on tarkoitus kehittää mallinnustyön aloittavan projektin päätyttyä, läpi koko Ryhti-hankkeen.

Tietomalleja koskevista maankäyttörajoituksista on säädetty osana lainvoimaista [Maankäyttö- ja rakennuslakia (MRL)](https://www.finlex.fi/fi/laki/ajantasa/1999/19990132). Lisätietoja MRL-muutoksesta ja maankäyttörajoituksista voi lukea [ympäristöministeriön](https://ym.fi/fi/ryhti) sivuilta. 

{% include common/note.html content="Osiota ylläpitää [Ubigu Oy](https://www.ubigu.fi). Yhteyshenkilö projektille on Marko Kauppi." %}
